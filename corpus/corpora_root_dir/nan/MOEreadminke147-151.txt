KeyWord
閩 ／ 懷 想 ／ ☆ ☆ ☆ ★
米粉 湯
查某囝 佮  查埔 朋友 一 禮拜 上無 去 食 一 擺 米粉 湯 。 難得 少年 的 咧 談 戀愛 ， 無 綴 時行 去 食 牛 排 、 食 豐沛 。 查某囝 佮 這 个 下港 來 的 少年 兄 ， 行 無偌久 就 發現 伊 愛 食 米粉 ， 歡歡喜喜 共 我 講 ： 「 阿母 ， 伊 佮 你 仝款 愛 食 米粉 。 你 毋是 講 愛 食 米粉 的 人 ， 想 法 較 單純 ， 是非 分明 ， 湯 是 湯 ， 粒 是 粒 。 」 因為 有 米粉 湯 掛 保證 ， 有影 丈姆 看 囝婿 ， 愈 看 愈 可愛 。 哪會 按呢 ？ 我 竟然 用 米粉 來 決 定 查某囝 的 未來 。   因為 米粉 有 食食 的 記持 ， 到今 離開 故鄉 高雄 三 十 外 冬 ， 我 若 看 著 摵 仔 米粉 抑是 米粉炒 就 擋 袂 牢 ， 一定 愛 來 一 碗 ， 鄉 愁 才 有通 消敨 。 昨昏 下 班 食暗 的 時間 ， 順紲 去 新店 舊 街仔 的 電 器 行 買 溫 瓶 。 看 著 對面 的 點心擔 ， 人客 滿滿 滿 ， 好玄 問 頭家 ： 「 彼 擔 上好 食 的 是 啥 ？ 」 伊 講 是 油飯 配 豬血 湯 。 已 經 賣 五 十 冬 矣 ， 這馬 是 第 三 代 咧 賣 。 閣 叫 我 愛 去 啖糝 一下 ， 油飯 嘛是 正港 的 古早 味 。 我 喙 應 好 ， 毋過 ， 一下 行 到位 看 著 米粉炒 ， 我 就 隨 變卦 。 我 對 米粉 的 愛 ， 真正 是 「 缺喙 的 食 米粉 — — 看現現 」 。   小學 五 年 開 始 讀 規工 ， 因為 中晝 佇 外口 食 ， 阿母 有當時仔 會 予 我 十 箍 。 我 上 捷 食 的 ， 就是 米粉炒 配 清 湯 灌 甲 飽 。 炊 甲 熗 煙 的 米粉 、 濟濟 的 豆菜 、 兩 枝 仔 韭菜 、 淋 滇 滇 的 肉 燥 湯 ， 才 敧 敧 沂 予 欲 焦 毋 焦 。 排列 等 頭家 攢 的 時 ， 攏 嘛 強欲 流 喙瀾 。 一 手 交 錢 、 一 手 交 貨 了後 ， 肉 燥 的 芳味 、 滿意 的 口 味 ， 十 歲 囡仔 獨立 的 開 始 ， 變 做 是 我 上 媠 的 記持 。 這 就是 我 看 著 米粉 無 食 一 碗 袂使 的 證據 。   炒 的 、 湯 的 攏 好 食 。 我 這馬 誠 愛 食 摵 仔 米粉 ， 因為 伊 共 米粉炒 濫 清 湯 ， 一 兼 二 顧 。 毋過 若 欲 買 請 我 ， 愛 細膩 喔 ， 毋是 北部 煮 規 坩 、 有 豆腐 糋 、 粗 枝 的 、 𤉙 甲 走味 去 的 彼款 。 我 的 米粉 湯 足 厲害 ， 無論 是 都市 抑是 庄跤 所在 ， 攏 有 地 食 閣 有 變化 ： 去 到 金 門 是 蚵仔 米粉 ； 到 宜蘭 濫 芋仔 、 魚 仔 ； 到 新竹 就 有 貢丸 。 毋管 按怎 料理 ， 就是 袂 糊 去 ， 湯 攏是 清 清氣 氣 。   米粉 閣 有 較 厲害 的 喔 ！ 佇 臺 灣 有 誠 濟 食物 攏是 用 日 語 號名 ， 像 『 a-geh 』 ( 華 語 『 阿給 』 ) 、 『 thian-pu-lah 』 ( 華 語 『 甜 不 辣 』 ) ， 毋過 日 語 的 「 ビーフン 」 卻是 對 閩 南 語 「 米粉 」 來 的 。   若 有 一 工 ， 阮 查某囝 的 所 愛 變 做 我 的 囝 媠 ， 希 望 伊 嘛 會 像 米粉 遐 厲害 、 遐 可愛 ！
作者 ： 王 秀 容
閩 ／ 懷 想 ／ ☆ ☆ ☆ ★
衫仔弓
去 全 聯 福利 中心 買 兩 包 衫仔弓 ， 買 了 煞 想 起 阮 阿母 。 毋是 想 著 佮 阿母 踅街 款 雜貨 ， 嘛 毋是 想 著 阿母 晾 衫 的 形影 ， 是 去 想 著 阿母 做 勢 欲 摃 囡仔 ， 拍 囝 拍 無影 。   較早 的 人 相信 「 細漢 若無 熨 ， 大漢 熨 袂 屈 」 、 「 三 歲 雕 皮 ， 五 歲 刻 骨 」 。 教 囡仔 若 毋是 竹筍 炒 肉絲 ， 就是 揲 揲 咧 閣 罰 脆 。 摃 囡仔 的 家私 ， 是 看 身軀邊 有 啥物 ， 親像 門口埕 的 秀梳仔 ， 專工 買 的 籐條 、 木屐 、 淺拖仔 、 掃帚 柄 … … 看有 、 想 有 的 ， 攏 會 準 得 。 這馬 想 著 其實 誠 恐怖 ， 拍 了 傷 過頭 ， 就 有 可能 變 做 犯法 的 代誌 。   阮 阿母 上 捷 提 的 是 衫仔弓 ， 逐擺 攏是 攑懸 懸 ， 喙 裡 嚇 講 ： 「 欲 摃 落去 矣 喔 ！ 」 若 聽著 這 句 話 ， 阮 就 隨 知影 袂當 閣 假痟 矣 ， 走 敢若 飛 咧 。 因為 這 句 話 聽著 較 成 咧 通知 阮 緊 旋 。 阮 嘛 知影 阿母 攏 嘛 罵 囝 罵 無影 ， 看 阮 猴 群 一下 散 ， 知死 會 驚 就 有夠 矣 ， 無 需要 剝皮 袋 粗糠 。 阿母 若像 欲 提 來 摃 囡仔 的 衫仔弓 ， 根本 都 無 咧 用 。   厝邊 定定 提 阮 兜 佮 阮 隔壁 「 羅 氏 皮鞋 」 的 囡仔 相 比 。 阮 兜 的 囡仔 免 拍 就 會 讀冊 、 守 規矩 ，  兜 是 照 三頓 推 ； 阮 兜 是 囡仔 咧 笑 、 咧 耍 、 咧 捙 龜 弄 甕 ，    兜 是 囡仔 吼 甲 哀 爸 叫 母 若 咧 刣 豬 。 「 捷 罵 毋驚 ， 捷 拍 袂 疼 」 ， 羅 氏 皮鞋 的 頭家娘 半 滾耍笑 、 半 牽拖 、 半 怨嘆 講 ： 「 祖 先 仔 姓 無拄好 ， 羅 氏 ， 真正 是 囉 死 」 。   若 照 這馬 的 標準 ， 羅 氏 皮鞋  兜 彼款 摃 法 ， 早 就 予 人 告 矣 ， 難 逃 天 羅 地 網 穩 死 的 ！ 連 阮 隔 一 堵 壁 ， 聽著 都 毋甘 ， 閣 心 驚 驚 ， 毋知 欲 按怎 。 所以 誠 感謝 阿母 共 阮 惜命命 ， 手 攑 衫仔弓 只是 欲 共 阮 嚇 。 因為 我 了 解 阿母 「 拍 囝 拍 無影 」 ， 讀冊 當然 嘛 閣 愈 拍拚 ， 嘛 已 經 袂記得 阿母 佇 當時 就 無 閣 攑 衫仔弓 ， 假 欲 摃 囡仔 矣 。   我 一世人 毋捌 予 阿母 摃 過 ， 這 對 我 一生 的 影響 足 大 ， 我 嘛 毋捌 摃 阮 查某囝 ， 因為 「 捷 罵 毋 聽 ， 捷 拍 袂 疼 」 。 毋管 教 囝 抑是 教學 生 ， 我 甘願 付 出 雙 倍 的 時間 講 道理 予  理解 ， 加 講 別人 好 的 表現 予  罔 聽 、 罔 看 ， 若無 就是 想 撇步 去 改變  的 想 法 。   阿母 的 衫仔弓 ， 攑懸 懸 若像 一 葩 燈火 ， 予 我 用 光明 、 用 愛 過 人生 。
作者 ： 王 秀 容
閩 ／ 懷 想 ／ ☆ ☆ ☆ ★
安 平 古 堡 ， 性命 難 保
五 十 外 年 前 ， 我 畢 業 旅行 ， 來 到 安 平 古 堡   𨑨迌 ， 看 著 的 是 懸 懸 的 石 條 ( tsio ̍ h-li â u ) 塔 城 ， 四邊 是 平 坦坦 的 魚塭 仔 佮 砂 仔 地 ， 四面 開闊 ， 一 望 無 盡   。 平 時 會當 看 光景 ， 戰 時 嘛 會當 觀 軍 情 ， 真 是 軍事 要 地 啊 ！   四 十 外 年 前 ， 我 佇 臺南 讀冊 4 冬 ， 逐年 攏 會 去 遐 𨑨迌 ， 感覺 古蹟 就是 古蹟 ， 千 古 不 變 ， 維持 古早 的 模樣 ， 留 下 古早 的 記持 。     十 外 年 前 ， 阮 一 陣 人 坐 遊覽車 遊 古 堡 ， 佇 車 頂 ， 遊 覽 小姐 就 紹介 講 安 平 的 蚵仔煎 上蓋 有名 ， 俗 閣 好 食 。 有影 啦 ， 阮 落車 行 過 車路 ， 就 看 著 一 片 的 樹林 ， 樹 跤 排 足 濟 椅桌 ， 每 一 桌 攏是 人客 ， 攏是 咧 食 蚵仔煎 ， 人 聲 沖沖滾   ( tshi â ng-tshi â ng-k ú n ) 。 無 偌 遠 的 所在 閣 有 一 間 廟 ， 有 進香 團 的 鑼鼓 聲 佮 炮仔 聲 ， 欸 ！ 這 敢毋是 夜市 仔 咧 ？ 臺 灣 人 拚 經濟 有影 是 無 分 暝日 ， 無 揀 所在 。   蚵仔煎 食 煞 ， 就 照 指示 牌 去 樹林 邊 的 便所 消敨   、 洗 手面 ， 欸 ！ 遮 哪會 有 一 間 石 條 厝 咧 ？ 欸 ！ 這 敢毋是 安 平 古 堡 咧 ？ 僥倖 喔 ， 伊 正 正 是 安 平 古 堡 ， 久年 不 見 的 安 平 古 堡 。     行 起 去 城 堡 共 看覓 咧 ， 因為 予 這 爿 樹林 閘 咧 ， 看無 光景 ， 彼爿 的 平 陽   ( p ê nn-i û nn ) 魚塭 仔 攏是 車路 佮 樓仔厝 。 看 到 遮 ， 心肝頭 做 一下 滾絞 起來 ， 這 毋是 滄 海 桑 田 ， 這 是 人 禍 ， 根本 就是 山珍海味 摒 落 潘桶 ， 毋捌 字 閣 兼 無 衛生 。   凊彩 一 个 麗篤 的 建 物 ， 攏 會 共 四 箍 圍 留 做 平地 ， 按呢 才會 當 展 現 出 伊 的 莊嚴 壯麗 ， 獨 一 無 二 。 原早 的 古 堡 就是 按呢 設計 ， 按呢 起 造   ( kh í - ts ō ) 。 這馬 佇 城 跤 種 樹林 ， 樹 跤 設 擔仔 位 ， 樹林 共 光景 閘 掉 ， 蚵仔煎 的 油 煙 共 古 堡 黏 油滓   ( i û - t á i ) ， 免 偌久 伊 就 會 變 成 「 安 平 油 堡 」 。 啊 逐工 媽祖廟 的 鑼鼓 聲 、   炮仔 聲 ， 會 共 伊 吵 甲 變 臭耳聾 ， 免 偌久 伊 就 會 變 做 「 安 平 臭耳聾 油 堡 」 。     文化 佮 經濟 對 戰 ， 又閣 輸 一 遍 。
作者 ： 邱   文 錫
閩 ／ 懷 想 ／ ☆ ☆ ★ ★
麻糍
庄跤 人 蹛 佇 揜貼 的 山 邊 ， 加減 攏 有 飼 狗仔 ， 是 濟少 爾 。 一來 鬥 顧厝 兼 掠 蛇 ， 二 來 較 袂 孤單 無 聊 。 就是 這 个 緣故 ， 我 佇 園 仔 內 嘛 飼 三隻 來 佮 阮 做伴 。 逐工 看  無 煩 無 惱 咧 傱 來 傱 去 ， 連 我 都 欣羨 甲 想欲 佮  耍 參 落去 。 料 袂 到 彼 隻 上 顧家 的 白 狗仔 ， 佮 一 尾 歹扭搦 的 飯匙銃 捙拚 十 捅 分 ， 煞 無張持 過往 去 。 阮 規 家 口 仔 攏 毋甘 搐 搐 ， 連紲 幾若工 起毛䆀 甲 袂 清心 、 無 自在 。 閣較 害 的 是 文 雄 佮 秀 珠 ， 見若 講 著 「 阿 白 」 攏 隨 喉滇 ， 就 知影 伊 敢若 一 个 阮 厝內 的 人 仝款 ， 較加 嘛 凝心 、 鬱卒 袂 煞 。   是 毋是 過頭 數念 的 緣故 ， 文 雄 佮 秀 珠 閣 去 斗南鎮 一 間 獸醫 遐 抱 一 隻 誠 古錐 的 白 狗仔 轉來 。 彼 種 有 透 淡薄仔 肉色 毋是 純 白 的 外 形 ， 就 共 號做 「 麻糍 」 。 該當 有 合 ， 你 一 聲 、 我 一 聲 叫 甲 親 戽 戽 ， 煞 叫 牢 咧 。   論真 來 講 ， 拄才 出世 的 狗仔 囝 ， 身軀 肥軟 仔 肥軟 、 圓 棍棍 的 漢草 ， 行路 開 跤 那 搖 那 趒 的 範勢 ， 佮 白 泡 泡 、 幼麵麵 拄才 會曉 行路 的 囡仔疕 ， 袂輸 仝 一 个 粿模 印 出來 彼 一 樣 ， 若 有 精差 嘛 無 蓋 濟 。   伊 猶 會 趁 另外 彼 兩隻 烏狗 仔 佇 園 仔 內 走相逐 、 捙拚 的 時陣 ， 親像 碌硞馬 按呢 綴 佇 尻川後 直透 傱 。 盍 會 知影 跤 短 身軀 矮 ， 仙 逐 都 袂 著 。 就 準 講 予 大 隻 狗 挨 甲 翱翱輾 、 拋 車輪 ， 攏 無 喈 ( ka in n ) 甲 半 聲 隨 翻身 追 參 落去 。 我 是 看 甲 笑 袂 出來 ， 足 想欲 共 𢯾 來 惜 惜 咧 。   食 飯 的 時間 ， 我 驚 伊 傱 去 佮 烏狗 相 搶 食 ， 三隻 分 做 三 个 所在 共 鍊 起來 ， 一 隻 一 碗 隨 人 的 隨 人 好 ， 才 袂 撞突 。 盍 會 知影 干焦 先 倒 大 隻 的 飼料 ， 極加 是 蹚 兩三秒 爾 ， 做 押 尾 的 細 隻 就 躘 起 躘 落 吠 甲 嚇嚇叫 ， 親像 使 話 拄咧 喝 無 平 棒 按呢 ， 真正 是 枵饞 甲 有賰 。 閣較 壓霸 的 是 食 四秀仔 的 時陣 ， 大的 會 讓 細的 ， 反 顛倒 細的 攏 無 咧 讓 ， 才是 僥倖 。   人 講 細 隻 飼 的 狗仔 較 會 仝心 ， 得人疼 。 啊 若 大 隻 才 掠 來 飼 的 ， 性癖 早 都 牢 入 骨 ， 袂 受 教 。 總是 這 攏 猶 小 局 爾 ， 毋管 早 飼 抑是 晏 掠 ， 捌 飼 過 狗仔 的 人 攏 知影 ，  的 顧家 、 盡忠 顛倒 無 人 會 憢疑 才是 上 大 齣 的 。 向望 伊 會當 趕緊 大漢 ， 佮 阮 規家伙仔 做伴 ， 求 平安 順序 逐工 樂暢 過日 就 好 矣 。
作者 ： 藍 春 瑞
閩 ／ 懷 想 ／ ☆ ☆ ☆ ★
高級 屎礐仔
頭毛 生做 啥款 ， 佇 早前 是 小可仔 代誌 ， 特別 是 阮 這 款 歹命 囡仔 ， 無 生 蝨母 就 誠 萬幸 囉 ！ 彼陣 的 囡仔 ， 頭毛 攏 嘛 盡量 鉸 予 短 短 短 。
查某囡仔 大 部份 攏 嘛   匼   一 頂 屎礐仔 頭 ， 有 人 講 是 「 西瓜 頭 」 ， 聽 起來 倯 倯 閣 無 偌 好 聽 。
猶是   現代 人 較 𠢕 ， 共 號做 媠 閣 古錐 的 『 妹 妹 頭 』 。
查埔囡仔 就 攄 一 粒 瑞 氣 千 條 、 金 光 沖沖滾 會 滑 死 狗蟻 的 金 光頭 ， 嘛 有 人   攄 「 三 分 仔 頭 」 抑是 「 五 分的 」 ， 就是 這馬 誠 濟 緣投 仔桑 刁工 去   剃 的 『 平 頭 』 。
定定 攏是 佇 下晡 兩 、 三 點 ， 當 阮 用 戶橂 做 椅頭仔 ， 用 椅條 做 冊 桌仔 ， 趕 借 日頭 光 寫 功課 的 時 ； 抑是 拄好 佇 空地 仔 佮 厝邊 咧 跳 樹奶 、 踢毽子 的 時陣 ， 會 臨時 予 大人 叫 倚 來 ， 因為 剃頭 婆仔 騎 跤踏車 來 到 巷仔 底 囉 ！ 欲 剃 欲 鉸 的 就 會 共 圓 椅仔 攑 出來 。
鉸 一 粒 頭 五 箍 銀 ， 十分 鐘 就 kha ̋ n-tsiooh 來 。
鉸 好 就 用 痱仔粉 糝 糝 拌 拌 咧 ， 頷頸 仔 都 猶 白白 ， 就 隨 斡 轉去 寫字 ， 趕 欲 閣 耍 。
剃頭 婆仔 若 一 陣 風 ， 來 無影 ， 去 無 蹤 。
佇 艱苦 時代 就 先 顧 腹肚 才 顧 佛祖 ， 食 都 食 袂 飽 ， 頭毛 媠 䆀 無要緊 ， 有 鉸 就 好 。
啊   若是 較 好命 、 較 好額 的   查埔 同 學 ， 會 鉸 較 大人 款 的 『 h á i -  kat - á 』 ， 精差 無 抹 油 抹 甲 芳 貢貢 、 油肭肭 。
後來 我 才 知影 日 本 話 『 h á i-kat - á 』 是 外 來 語 『 high-class 』 ， 高級 的 人才 有 才調 開 二 十 箍 ， 去 有 霓 虹 燈 的 理 髮 院 抑是 美容 院 處理 。
鉸   頭毛 竟然 有 這 種 好額 散 的 差 別 ？   好佳哉 阿媽 定定 共 我 講 ： 「 頭殼 較 贏 頭毛 」 。
親像 我 ， 屎礐仔 頭 戴 甲   小學 六 年 ， 毋過 頭殼 絕對 無 貯 屎 ， 是 貯 頭腦 。
人 攏 呵咾 我 是 古錐 伶俐 、 骨力 閣 巧 的 阿 妹   仔 ！ 遐的 剃 h á i-kat - á 的 ， 嘛 無影 較 高級 ， 因為 誠 濟 人 予 厝裡 倖 歹 去 ， 四界 共 人 創治 ， 個 性   懂嚇 ， 做 代誌 閣 袂 精光 。
毋過 嘛 袂當 一 枝 棍仔 摃 死 全 部 的 人 ， 因為 我 偷偷仔 佮意 的 彼个 白 面 書 生   ， 嘛是 高級 彼 國 的 ， 到今 想 來 伊 猶是 品質 保證 啦 ！   這馬 的 時代 無仝 矣 ， 親像 阮 查某囝 誠 重 頭腦 嘛 重 頭鬃 『 沙 龍 』 。
鉸 一 粒 頭 愛 點 外 鐘 ， 閣 開 幾 偌 百 箍 。
毋過 伊 捌 鉸 一 粒 『 妹 妹 頭 』 轉來 ， 我 笑 一下 就 共 號做 「 高級 屎礐仔 」 。
作者 ： 王 秀 容
閩 ／ 懷 想 ／ ★ ★ ★ ★
寒人 ( ku â nn - - l â ng ) 會當 變 啥
開 春 的 節氣 ， 生成 會 一半日仔 歹天 ， 若 莫 傷 捷 猶 會 擋 得 ， 盍 會 知影 一 落 個外月 的 烏 寒 雨 ， 干焦 聽 簾簷跤 沓沓滴滴 的 水 聲 ， 就 活欲 齪 死 ， 跤    手  ， 早 都 無 想欲 振動 矣 ， 閣較 免 講 是 外口 凍 甲 揻 揻 鑽 的 風雨 。 手 揜 尻脊後 ， 徛 踮 門 喙 看 澹 糊 糊 的 稻埕 、 田岸 ， 目頭 直透 結 來 ， 閣 捎 無 總 ， 才是 煩 。   年尾 、 年頭 的 歇睏 ， 應該 有時有陣 ， 才是 正 板 的 ， 拖 久 無 穡 通 做 ， 人 就 會 貧惰 懶屍 ， 現現 放 佇 外口 拋荒 的 穡頭 ， 甲 若無 人 會 共 咱 偷 做 ， 寧可 較 認份 咧 ， 幔 棕 簑 、 戴 笠仔 抾 來 罔 做 ， 才 袂 閒 閒 食 了 米 。     便 有 閬縫 ， 隨 愛 去 崙仔 頭 刜 菅 尾 林 ， 共 菅蓁 放 予 倒 ， 聽候 好天 ， 曝 予 小 可 半 澹 焦 的 時 ， 放火 燒 來 種 番薯 。 舞 這 款 粗工 課 ， 論真 來 講 是 無 蓋 快活 ， 上 佳哉 的 是 這 款 種 番薯 的 新 地 ， 頭 一 回 的 收成 ， 決 定 誠 媠 ， 暢 甲 袂 顧 得 ； 較 害 的 是 ， 仝 一 塊 地 ， 逐 冬 種作 ， 收成 會 愈 來 愈 䆀 ， 極加 是 三 冬 ， 隨 愛 徙位 去 別搭 ； 仝款 是 刜 菅 尾 林 、 好天 放火 燒 、 種 番薯 藤 … … 這 齣 工課 。   另外 ， 落雨天 剉 桂竹 轉來 厝裡 ， 先 共 齴 齴 的 竹目 削 釉 ， 篾 青 輕 仔 剾 起來 ， 用 柴刀 破 做 幼 幼 平 大的 「 香 跤 」 。 彼時 槓仔寮 街仔 有 人 咧 做 「 香 」 ， 會 專工 入來 收 ， 價數 無 偌 好 ； 總是 ， 庄跤 人 無 地 賺食 ， 加減 趁 才 袂 散 。   有 佮 幼 嬰 的 查某人 ， 就 較 無仝 矣 ， 一日到暗 烘 尿 巾仔 是 上 硬篤 的 工課 ； 啊 若 做 針黹 ( ts í ) 顛倒 較 輕可 ， 共 舊 衫仔褲 的 線 裒 拆開 ， 紩 做 囡仔 的 肚綰 褲 仔 ， 有 留   ả 鳥 空 ， 也 有 無 留 的 ， 有 連 褲跤 尾 ， 也 有 無 的 ， 布 若無 夠用 ， 就 窮   ( kh î ng ) 花 巴 里 貓 的 布幼仔 隨 片 仔 接 ， 親像 八 寶 衫 按呢 ， 有通 穿 就 袂䆀 矣 ， 無 人 會 嫌 。
作者 ： 藍 春 瑞
閩 ／ 文 史 ／ ☆ ★ ★ ★
語言 內底 的 鱟
講 來 奇怪 ， 現代 台灣 人 對 鱟 ( h ā u ) 並 無 熟似 ， 毋過 ， 咱 的 語言 內底 煞 有 真 濟 佮 鱟 有 關 的 詞 句 ， 可 見 較早 的 台灣 人 一定 佮 鱟 有 真 深 的 關係 。   鱟 的 外 形 親像 龜 ， 毋過 伊 的 殼 是 兩 橛 ( kue ̍ h ) ， 頭前 彼 橛 較 大 ， 會使 用 來 𣁳 ( khat ) 水 ， 叫做 鱟桸 ( h ā u-hia ) ， 現代 人 用 葫蘆 瓠 破 爿 ( phu à - p î ng ) 做 水 𣁳仔 叫做 匏桸 ( p û - hia ) 。 鱟 殼 金滑 ， 閣 小可仔 彎曲 ， 古早 厝 的 瓦 鉼 仔 ( hi ā - phi á nn - á ) 嘛 金滑 彎曲 ， 所以 嘛 叫做 鱟 鉼 仔 ； 馬鞍 藤 的 葉 嘛是 金滑 彎曲 ， 就 叫做 鱟 藤 。 鱟 尾 𠕇 𠕇 尖 尖 ， 親像 一 枝 刀 ， 所以 攕 刀 ( tshi á m-to ) 叫做 鱟 尾 刀 ， 現代 的 刺 刀 嘛 叫做 鱟 尾 刀 。 共 鱟 反 翻身 ( p í ng   huan   s in ) ， 會 看 著 腹肚 遐 一 片 一 片 的 濾 水閘 仔 ( tsa ̍ h - á ) ， 親像 現代 的 百 葉 窗 ， 所以 咱 就 共 百 葉 窗 叫做 鱟 百 冊 ( h ā u-peh-tsheh ) 。   講 完 外 形 ， 換 講 伊 的 特 性 。 伊 的 跤手 慢 頓 ， 所以 人 講 鱟 跤 鱟 手 ， 就是 佮 趖跤趖手 仝款 意思 ， 有 人 外 號 叫做 海 鱟 、 大 鱟 、 鱟 跤 蟯 ( h ā u-kha-gi ô ) ， 攏是 供體 伊 跤手 趖 。 另外 一 句 儑 蟳 等 鱟 ( g ā m   ts î m   t á n   h ā u ) ， 就是 『 守 株 待 兔 』 的 意思 ， 因為 欲 等 伊 趖 到位 ， 愛 等 甲 斑鴿 吼 矣 。   鱟 的 另外 一 個 特 性 就是 好量 ， 予 人 欺負 袂 抵抗 。 一 句 話 講 「 毋 共 ( k ā ng ) 蟳 ， 欲 共 ( k ā ng ) 鱟 」 ， 就是 驚 歹人 ， 凌治 好 人 。 「 好 好 鱟 刣 甲 屎 流 」 ， 是講 共 好 好 一 件 代誌 舞 甲 袂收山 ， 因為 刣 鱟 真 簡單 ， 鱟 袂 滾 躘 ( k ú n-l ì ng ) ， 煞 刣 甲 狼狽 去 。   雖然 咱 生活 中 較 罕得 看 著 鱟 ， 毋過 ， 這 種 古 生 物 毋但 已 經 活 佇 世間 幾 若 億 年 ， 嘛 活 佇 咱 的 語言 內底 ， 咱 就 毋通 予伊 消失 去 。
作者 ： 邱 文 錫
